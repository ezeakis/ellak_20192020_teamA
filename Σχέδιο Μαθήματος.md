***Σε ποιους απευθύνεται***

Η εργασία μπορεί να πραγματοποιηθεί από μαθητές Ε’ Δημοτικού έως και Α’ Γυμνασίου. Η σύνθεση της ομάδας ενδέχεται να περιλαμβάνει και μαθητές της Γ’ Δημοτικού.

***Στόχος***

Τα παιδιά καλούνται να δημιουργήσουν μία ρομποτική κατασκευή που αποτελείται από δύο μοτέρ, έναν υπέρυθρο δέκτη και control επικοινωνίας. Η κατασκευή θα είναι φτιαγμένη έτσι ώστε να επιπλέει στο νερό. Ο σκοπός της κατασκευής είναι να απορροφά τυχόν πετρελαιοκηλίδες με χρήση ειδικού απορροφητικού πανιού που θα σέρνει κατά την πλεύση του.

***Προαπαιτούμενη γνώση***

Τα παιδιά θα χρειαστεί να είναι σε θέση να:
Γνωρίζουν βασικές αρχές κυκλωμάτων, πηγή, κλειστό κύκλωμα, ρεύμα κτλ
Αναπτύσουν κυκλώματα με χρήση μικροελεγκτή Arduino.
Να μπορούν να προγραμματίζουν το Arduino.
Να γνωρίζουν πως λειτουργεί η υπέρυθρη ακτινοβολία
Σε περίπτωση που παρουσιάζονται γνωστικά κενά, προτείνεται να προηγηθούν κατάλληλες δραστηριότητες. Στόχος είναι η ομαλή ροή των σταδίων υλοποίησης του έργου.

***Προετοιμασία εκπαιδευτικού***

Για την ομαλή πορεία της υλοποίησης της εργασίας, είναι σημαντικό ο εκπαιδευτικός να έχει:

Συγκεντρώσει τα υλικά που αφορούν την εργασία, καλώδια, μπαταρίες, Arduino κτλ
Συγκεντρώσει τα απαραίτητα εργαλεία όπως κατσαβίδια, κοφτάκια, πολύμετρο κτλ
Φροντίσει ώστε κάθε υπολογιστής ή Laptop  να έχει εγκατεστημένο το λογισμικό Arduino IDE, σε διαφορετική περίπτωση θα πρέπει να γνωρίζει αν ο χώρος διαθέτει WiFi και να γνωρίζει τον κωδικό πρόσβασης.
Έναν μικρό πίνακα ή κόλλες Α3 σε περίπτωση που χρειαστεί να σχεδιάσει κάτι.

***Προτάσεις διδασκαλίας***

Παρακάτω προτείνονται μερικές προτάσεις για την διευκόλυνση του εκπαιδευτικού στα βήματα υλοποίησης της εργασίας.

Μέσω καταιγισμού ιδεών να απαντηθούν τα πιο κρίσιμα σημεία που αφορούν τη λειτουργία της κατασκευής:

* Πως θα κινηθεί το ρομπότ.

* Πως η κίνηση των μοτέρ επηρεάζει την πλοήγηση του ρομπότ.

Πως μπορουμε να ελέγχουμε την πλοήγηση του από απόσταση-ανάγκη ύπαρξης τηλεχειρισμού.

Σχεδιασμός αλγόριθμου.

Ανάπτυξη κώδικα.

